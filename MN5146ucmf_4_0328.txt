50 TRACTATUS SECUNDUS

Christum suum anima sitiebat, totum illum non solum cordis,
scd corporis dedicabat. Orationum eius magnalia, quantum
oculis vidimus, prout fas humanis auribus tradere, imitanda
posteris pauca referimus. Otium sanctum, quo sapientiam
cordi inscriberet, faciebat de tempore toto, ne, si non
semper proficeret, deficere videretur.

Si quando visitationes secularium, seu queris negotia
ingruebant, precisis, potius quam finitis, ad intima

“ recurrebat. insipidus quidem erat mundus celesti dulcedine
pasto et ad grossa hominum divine delitie fecerant delicatum.
Locum semper petebat absconditum, quo Deo suo non solum
spiritum, sed membra singula coaptaret.

Cum in publico subito efficeretur visitatus a Domino,
ne sine cella foret, de mantello cellulam faciebat. Non nun-
quam mantello carens, ne manna absconditum proderet,
manica vultum tegebat. Semper aliquid obiiciebat astantibus,

ol.17'⁰ne sponsi tactum cognoscerent, ita, ut in arto navis plurimis
insertus oraret invisus. Denique nichil horum potens,
faciebat de pectore templum. Excreationes et gemitus,
oblivio sui, durus anhelitus et forinsecos nutus absortio in
dominum abstulerant.

Hec domi. ln silvis vero et solitudinibus orans,
nemora replebat gemitibus, loca spargebat lacrimis, pectora
manu tundebat, ibique quasi occultius secretarium nactus,
confabulabatur sepe verbis cum domino suo, lbi respondebat
iudici, ibi supplicabat patri, ibi colloquebatur amico, ibi
colludebat sponso. Revera, ut cunctas medullas cordis
multipliciter holocaustum efficeret, multiplicem ante oculos
summe simplicem proponebat. immotis sepe labiis, rumina-
bat interius et introrsus extrinseca trahens spiritum, sub-
vehebat in superos. Omnem sic et intuitum et affectum in
unam, quarn petebat a domine, dirigebat totusnon tarn orans,
quam oratio factus.

Solitus autem erat nullam visitationem spiritus cum
negligentia preterire3 sed cum offerebatur, sequebatur eam
et quamdiu dominus permittebat, fruebatur dulcedine sic
oblata. Cum igitur aliquo negotio urgeretur, vel intentus
esset itineri, tactus quosdam gratie sensim persentiens, gustabat
interpolatim et frequenter illud manna dulcissimum. Nam
et in via, sotiis precedentibus, gradum figebat novamque in-
spirationem ad fruitionem convertens, gratiam non recipiebat

ln VaCUUm.

 

 

