110 areauna ANTIQUA

affectum pensari ut studium, gaudentes mirabilium morum
apicibus humanos thalamos superari. Quis enim} sanctorum
egregie, spiritus tui ardorem vel in se ipso formare, vel im-
primere posset in aliis ct affectus illos ineffabiles, qui ex te

non intermisse fluebant in deum, concipere quis valeret?
Fol. 101 Sed scripsimus hec tua dulci memoria delectati, quam, donec
vivimus, aliis eructare vel balbutiendo conamur. Cibaris
iam ex adipe frumenti, quondam famelice; iam torrente
voluptatis potariS, hactenus sitibunde. Non sic te inebriatum
credimus ab ubertate domus domini, ut tuorum oblitus sis
filiorum, cum et ille, quem potas, nostri sit memor. Trahe
nos igitur ad te, digne pater, ut in odorem unguentorum
tuorum curramus, quos utique cernis desidia tepidos, pigritia
languidos, negligentia semivivos. Sequitur te grex pusillus
iam nutanti vestigi03 tue perfectionis radios infirmorum
luminum acies reverberata non substinet. Innova dies
nostros, sicut a principio, perfectorum speculum et exemplar,
nec patiaris vita dissimiles eadem tibi professione conformes.
Ecce iam prosternimus humilitatis precamina coram clementia
mestatis eterne pro christi famulo ministro nostro successore
tue sancte humilitatis et vere paupertatis emulatore‚ qui
ovium tuarum sollicitam gerit curam affectu dulci pro
charitate christi tui 3 quem sic promovere te sancte petimus
et amplecti, ut tuis semper ipsis adherens vestigiis, laudem
et gloriam, quam assecutus est, perpetuo consequatur.
Supplicamus etiam toto cordis affectu, benignissime pater,
pro illo filio tuo, qui nuncet olim devotus tua scripsit pre—
conia. Hocipse opusculum etsi non digne pro meritis, pie
tamen pro viribus colligens> una nobiscum tibi offert et
dedicat. Dignanter illum ab omni malo conserva et libera,
merita sancta in illo adaugens. Recordare universitatis
filiorum tuorum, pater, qui inexplicabilibus vexati periculis,
quantum a remotis tua vestigia insequantur, tu, sanctissime,
perfecte cognoscis. Da vires, ut resistant3 purifica eos, ut
nitescant ; letifica, ut fruescant. lnfundi super eos spiritum
gratie et precum impetra pro vera humilitate habenda, quam
habuisti, pro servanda paupertate, quam tenuisti, pro merenda
caritate, qua christum crucifixum semper amasti3 qui cum
Patre et Spiritu sancto vivit et regnat in secula seculorum.

Amen.

 

