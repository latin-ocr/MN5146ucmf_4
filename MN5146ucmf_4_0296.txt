18 TRACTATUS SECUNDUS

delitiis, ubi vini defectum, sicut et sepius, aqua supplevit.
Incipit primus ipse comedere et ad charitatis officium, ne
tabescat frater ille rubore, reliquos fratres invitat.

Sumpto cum timore domini cibo, ne quid deesset officiis
caritatis, longam filiis pater de virtute discretionis texit para-
bolam. Sale conditum sacrifitium deo semper reddere iubet ;
et ut vires proprias in dei obsequio unusquisque consideret,
monet actente. Peccatum simile asserit indiscrete corpori sub-
trahere debitum sicut imperante gula, ei exibere superfluum.
Et addidit: Quod feci ego manducans, carissimi, dispensatione,

F0115V⁰non voluntate id factum noveritis, quia caritas fraterna
mandavit. Sit vobis caritas in exemplum, non cibus, quia
ille gule, hec servit spiritum,

[n-XVJ] De providentia futurorum et qualiter religionem commisit
romane eccliste et quadani visione.

Vite meritis continue pater sanctus ac virtute proficiens,
cum natorum subolis multiplici ubique iam numero dilatar-
etur et gratia, extenderetque usque ad fines orbis palmites
fructuum fertilitate mirificos, cepit sepius meditari sol-
licitus, qualiter illorum novella plantatio servari possit et
crescere unitatis vinculo colligata.

Videbat tunc contra pusillum gregem, luporum more,
sevire quamplures et de sola novitate dierum malorum in-
veteratos sumere occasionem nocendi. Previdebat quedam
inter ipsos filios accidere posse sancte paci et unitate con-
traria et sicut sepe accidit in electis, rebelles futuros quos-
dam, sue carnis sensu inflatos et spiritu, paratos ad iurgia et
pronos ad seandala dubitabat. Cumque vir dei bec et
similia sepius animo volveret, nocte quadam deditus sompno
visionem hanc videt. Inspicit gallinam parvam et nigram
columbe domestice similem, crura tota pennata habentem
cum pedibus. Hec pullos habebat innumeros, qui gallinam
rotantes instanter, sub alas eius omnes congregati nequibant

Surgit a sompno vir dei, ad cor meditata reducit, efficitur
ipse sue visionis interpres. Gallina, inquid, sum ego statura
pusillus nigerque natura, cui columbina per innocentiam
vite debet famulari simplicitas, que sicut evo rarissima, sic
expedite volat ad celum. Pulli sunt fratres, numero multi*
plicati et gratia, quos,a conturbatione hominum et contra-
dictione linguarum defendere francisci virtus non sufficit.
Vadam igitur et eos sancte Romane ecclesie commendabo,

 

