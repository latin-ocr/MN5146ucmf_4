14 LEGENDA ANTIQUA

mutationem persensit, quod exprimere ipse non potuit
expedit nos silere. infigitur ex tunc sancti anime
crucifixi compassi03 et, ut pie putari potest, cordi eius,
licet nondum carni, venerande stigmata passionis altius
imprimuntur, Mira res et nostris seculis inaudita!
Quis non stupet ad ista? Quis quandoque similia intel-
lexit? Quis Franciscum iam redeuntem ad patriam

F0].14apparuisse dubitat crucifixum, cui, adhuc mundo plene
exterius non contempto, novo et inaudito miraculo, de ligno
crucis loquitur christus? Ab ea igitur hora liquefacta est
anima eius, ut dilectus ei locutus est.

Patuit paulo post amor cordis per vulnera corporis.
Nequid extunc perpetuo etiam continere a fletu, etiarn alta
voce christi passionem quasi semper coram positam plangit.
Replet gemitibus vias, nullam consolationem admittit
recordans plagarum christi. lntimum sibi obvium habuit
quemdam amicum, cui causa patefacta doloris, statim amicus
dure provocatur ad lacrimas. Verum sancte illius ymaginis
non obliviscitur gerere curam, nec mandatum eius aliqua
negligentia preterit. Extemplo dat cuidam sacerdoti
pecuniam, ut lampadem emat et oleum, ne sacra ymago, vel
ad momentum, debito luminis honore, fraudetur. impiger
deinde ad perficiende reliqua occasione reparande illius ecclesie
indefectibilem operam prebens. Nam licet de illa ecclesia
divinus sibi factus sit sermo, quam Christus proprio san-
guineaequisivit, noluit repente fieri summus, paulatim de
carne transiturus ad spiritum. >

[rt-vj] Sed iam operibus pietatis insistentem, pater carnalis
persequitur et servitutem Christi insaniam iudicans, ubique
ipsum maledictis dilaniat. Advocat itaque servus dei
quemdam virum plebeium et simplicem satis, quem loco
patris suscipiens rogat, ut cum pater eius maledicta con-
geminat, ipse sibi econtrario benedicat. Propheticum sane
verbum vertit in opus et factis ostendit, quod signat ille
sermo: Maledicent illi et tu benedices. Resignat patri
pecuniam, quam in opere dicte ecclesie vir dei expendisse
voluerat, suadente hoc illi episcopo civitatis, viro utique
valde pio, eoquod non liceret de male acquisitis, aliquid in
sacros usus expendere.

Audientibus autem qui convenerant multis, amodo,
inquid, dicam libere pater noster, qui es in celis, non pater

 

