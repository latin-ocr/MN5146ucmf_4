MIRACULA 113

Patrem in abscondito exorabat. Die quadam cum orationi
devota incumberet atque intentissimis oculis signa sacra
perquireret nec aliquatenus reperiret, cum dolore cepit
vehementer mirari. Sed non mirum si in pictura non erat
quod pictor omiserat. Per plures dies portat illud in corde
suo et nulli dicit mulier, frequenter ymaginem cernens et
semper dolens 3 et ecce subito die quadam signa illa mirifica
in manibus apparuerunt, velud in aliis ymaginibus poni solent,
virtute divina supplente quod humana fuerat arte neglectum.
Tremefaeta mulier et nimium admirata, confestim ad se
filiam vocat, que matrem sancto proposito sequebatur, et ei
quod factum fuerat indicans, diligenter perquirit si absque
stigmatibus usque nunc ymaginem viderit. Affirmat puella
et iurat sic olim sine stigmatibus fuisse, et nunc vere cum
stigmatibus apparere. Verum quia mens humana semetip-
sam frequenter impellit ut cadat et revocat in dubium
veritatem, subintrat iterum cordi mulieris dubitatio noxia,
ne forte sic fuisset ymagoa principio consignata. At Dei
virtus, ne primum contempnatur, miraculum addit 2¹¹¹.
Continuo namque disparentibus illis signis nudata privilegiis
ymago remansit, ut per sequens signum probatio fieret
precedentis. Vidi maritatam hanc virtutibus plenam, vidi,
fateor, sub seculari veste animum Christo Deo consecratum.
ln tanturn ab ipso nativitatis exordio sensualibus
rudimentis et grossis fantasmatibus humana ratio
irretitur, ut ymaginatione fluctivaga quicquid creden-
dum est cogatur quandoque in dubium revocare.
Propter quod non modo sanctorum gesta mirifica difficile
eredimus, sed plerumque in rebus salutis multos patitur
obices ipsa fides. Frater enim quidam ordine minor,
officio predicator, vita sollempnis, cui firmiter erat de sanctis F01.43¹⁰
stigmatibus persuasum, dum vel consueta sequitur vel extra
miratur, incipit de sancti miraculo dubitationis scrupulo
titillari. Videres pugnam in suo animo constitutam, defend-
ente ratione veritatis partem, ingerente semper contrarium
fantasia. Ponit ratio multis amminiculis coadiuta sic esse
ut dicitur et cum cetera deficerent inductiva, credite a sancta
Ecclesia innititur veritati. Coniurant ex opposito umbre
sensuales adversus miraculum, quod et toti videatur nature
contrarium et omnibus seculis inauditum. Quodam sero
fatigatus hac lucta, cubiculum intrat, debilem secum
perferens rationem, rigidam magis proterviam fantasie.
u

 

