48 LEGENDA ANTIQUA

Mane surgens beatus pater, sancto homini fratri Pacifico
recitat visionem, non tamen elucidat quid portendat. Hanc
etsi multi fuerint interpretati pro libitu, non ab re credo
predicti Pacifici interpretationem tenere, quam in ipso auditu
suggessit ei Spiritus sanctus. Hec, inquid, domina egregie
forme formosa anima saneti Francisci est: Capud aureum,
contemplatio et sapientia eternorum: pectus et bracchia de
argento, eloquia domini sunt, corde meditata et opere adim-
pleta: rigida christallus, sobrietatem, splendida castitatem
designat: ferrum, summa perseverantia est z porro sordidum
mantellum despectum corpusculum crede, quo anima pretiosa
contegitur.

Multi attamen spiritum dei habentes dominam istam
velud sponsam patris intelligunt paupertatem: Istam, in·
quiunt, fecit glorie premium auream, fame preconium
argenteam, una foris et intus absque loculis professio
christallinam‚ finalis perseverantia ferream 3 huic autem pre-
clare domine mantellum sordidum animalium hominurn
reputatio texuit. Plures oraculum istud religioni coaptant,
successionem tempori cursu danihelis sequentes3 sed ad
patrem pertrahere hinc maxime liquet, quod arrogantiam
vitans interpretari penitus noluit. Et quidem si stillasset
ad ordinem, non muto silentio pertransisset.

For. 4⁶ De compassione sancti Francisci ad pauperes

[K] ie vir quante compassionis ad pauperes fuerit, que
valeat lingua narrare? Sane clementiam habebat ingenitam,
quam superinfusa pietas duplicabat. Itaque liquescebat
animus Francisci ad pauperes; et quibus non poterat manum,
exhibebat affectum3 quidquid defectus, quidquid penurie
in quoquam cernebat, reduci mente ac celeri conversione
regerebat in christum. Sic filium pauperis domine legebat
in pauperibus cunctis, nudum corde gerens, quem illa nudum
in manibus. At vero cum omnem a se relegasset invidiam,
sola carere non potuit invidia paupertatis3 si quidem
pauperiorem se ipso videret, protinus invidebat et emula
paupertate concertans vinci se timebat in illo.

Accidit die quadam, cum predicando vir dei discurreret,
pauperculum quemdam obvium habere in via, cuius cum
nuditatem conspiceret, compunctus, ad sotium vertitur dicens:
Magnam verecundiam intulit nobis huius inopia et nostram

 

