112 TRACTATUS SECUNDUS r

humanum excederet et ab omni rationis iudicio procul
esset. O dementiam hominis! Tanto propterea insipiens
divinum illud venerari debebas humilius, quanto eta te
minus poterat comprehendi. Scire tuum erat, si ratione
vigebas, quoniam facilimum Deo est novis semper mundum
innovare miraculis, semper ad suam gloriam operari in nobis,
que non est in aliis operatus. Quid plura? Cogitanti
frivola durum a Deo vulnus infligitur, ut discat ex hiis que
patitur non blasphemare. Subito in palma manus sinistre
percutitur, quia sinister erat, sonum audiens, quasi cum
spiculum prosilit dc balista. Moxque tam vulnere sautius
quam sonitu stupefactus, cirotecam de manu trahit, quia
cirotecatus erat. Cumque nulla fuisset prius in palma per-
cussio, conspexit in medio manus plagam quasi sagitte ictum,
ex qua tanta vis procedebat ardoris, ut totus sibi videretur
in ardore deficere. Mirabile dictu. Nullum in ciroteca
vestigium apparebat, ut latenti plage cordis latentis pena
vulneris responderet.

Clamat exinde per duos dies, et rugit dolore sevissimo
stimulatus, et increduli cordis velamen explicat universis.
Credere se veraciter in sancto Francisco stigmata sacra fuisse
fatetur, et iurat contestans omnis dubitationis abscessisse
fantasmata. Orat suppliciter sanctum Dei per sacra sibi
stigmata subveniri et multas preces multo impinguat
sacrifitio lacrimarum. Mirum certe. Infidelitate proiecta,
sanationem mentis sanatio sequitur corporalis. Omnis
quiescit dolor, frigescit ardor, nullum remanet vestigium
percussure. Fit homo humilis Deo, devotus sancto et
fratrum ordini perpetua familiaritate subiectus. Huius rei
tam sollempne miraculum iuramentis firmatum fuit et
episcopi loci maxime roboratum. Per omnia mirabilis Dei
benedicta potentia que in Potentia civitate magnifica
demonstravit.

Moris est Romanorum nobilium matronarum, sive sint
vidue sive nupte, maxime quibus generositatis privilegium
divitie servant et Christus suum infundit amorem, in propriis

. domibus seorsum habere camerulas aut diversorium aliquod
orationibus aptum, in quo aliquam depictam habent yconam
et illius sancti ymaginem quem specialiter venerantur.
Quedam igitur domina, morum claritate ac parentum gloria
nobilis, sanctum Franciscum in suum elegerat advocatum.
Cuius ymaginem depictam habebat in secreto cubiculo, ubi

 

