aa aroanna aurioua

[za] :iam vero quis Francisci sollicitudinem pro subditis
induit? Levat ille semper ad celum manus pro veris
israelitis et sui quandoque oblito prima fraterna salus
occurrit. Provolvitur pedibus maiestatis, sacrificium spiritus
pro suis offert, cogit ad benefitia dominum. Gregi pusillo,
quem post se traxerat, pleno amoris timore compatitur, ne
post perditum mundum perdere contingat et celum : futurum
se putabat inglorium, nisi commissos una secum faceret
gloriosos, quos laboriosius eius parturiebat spiritus, quam
materna pepererant viscera. ‚

[sz] [Dulta sibi ad infirmos compassio, multa pro illorum
necessitatibus sollicitudo. Si quando pietas secularium
electuaria mictebat eidem, curn ipse plus aliis indigeret, ceteris
infirmantibus dabat. Omnium languentium 'm se trans-
formabat affectus, verba prebens compassionis, ubi subven-
tionis non poterat. Comedebat ipse diebus ieiunii, ne infirmi
comedere vererentur, nec verebatur per publica civitatum
carnes fratri infirmo conquirere. Monebat tamen lan-
guidos, patienter ferre defectus, nec consurgere in
scandalum, cum non esset per omnia satisfactum, unde
in quadam regula scribi fecit hec verba: Rogo

Fol. 820mnes fratres meos infirmos, ut in suis infirmitatibus non
irascantur, non conturbentur contra deum, nec contra fratres.

Non multum sollicite postulent medicinas, nec nimis
desiderent liberare carnem cito morituram, que est anime
inimica. De omnibus gratias agant, ut quales vult eos esse
deus, tales se fore desiderent3 quos enim deus ad vitam
preordinaviteternam, flagellorum, atque infirmitatum stimulis
erudit, sicut ipse dixit: Ego quos amo, corrigo et castigo.
Infirmum quemdam, cui comedendarum uvarum desiderium
inesse sciebat, semel in vineam duxit et sedens sub vite, ut
comedendi audaciam daret, prior ipse comedit.

[z-uJ] Quos autem infirmos maiori fovebat clementia, patientia
subportabat, quos velud fluctuantes, temptationibus agitatos
et spiritu defitientes sciebat; unde asperas correctiones
evitans, ubi ηοη videret periculum parcebat virge, ut parceret
anime. Delinquendi materiam prevenire, nec sinere labi
eum, qui difficulter erigeretur elysus, prelati, qui pater est,
non tyrannus, proprium esse dicebat. Ut miseranda nostri

 

