24 inunum numqua

Itur, commictitur‚ bellatur et de nostris dimicatur ab hosti-
bus. In ipso vero pugne tempore, suspensus animo, sanctus
sotium surgere ad intuendum facit, nichilque primo et se-
cundo videntem tertio iubet inspicere. Et ecce tota in fugam
versa militia christiana, finem belli obprobium regerens, non
triumphum. Tanta vero strage nostrorum imminutus est
numeruS, ut sex millia fuerint inter mortuos et captivos.
Urgebat ergo sanctum de ipsis compassio, nec minus eos
penitudo de facto; verum precipue yspanos plangebat,
quorum promptiorem in armis audatiam cernebat pauculos
reliquisse.

Noverint boc principes orbis terre et sciant, quia contra
deum pugnare non est facile, idest contra domini volun-
tatem. Exitiali fine terminari solet protervia, que dum suis
viribus nititur, celeste subsidium non meretur. Si enim
ex alto sperari debet victoria, divino sunt spiritu prelia
committenda.

[ri-ru] &o tempore curn reverteretur sanctus de ultramare
sotium habens fratrem Leonardum de Assisio, contigit eum
itinere fatigatum et lapsum, parumper asinum equitare.
Subsequens autem socius et ipse, non modicum fessus, cepit
dicere intra se humanum aliquid passus: Non ludebant de
pari parentes huius et mei. En autem ipse equitat et ego
pedester asinum eius duco. Hoc illo cogitante, protinus de
asino descendit sanctus et ait: Non, frater, non convenit,
inquid, ut ego equitem, tu venias pedes, quia nobilior et
potentior in seculo me fuisti. Et stupuit illico frater et
rubore suffusus deprehensum se cognovit a sancto.> Procidit
ad pedes eius et lacrymis irrigatus, nudum cogitatum ex-
posuit veniamque poposcit.

[ir-1111] ⁸Hlius erat frater fama coram hominibus celeber, gratia
celebrior ante deum, cuius virtutibus invidens ille, omnis
invidie pater, cogitat succidere arborem iam celos tangentem
et de manibus coronam preripere. Circuit, evertit, discutit
et ventilat que sunt ciue, si quem aptum ponat obicem
fratri. Ingerit ergo, sub specie maioris perfectionis, segrega-
tionis affectum‚ ut tandem irruens super solum citius cadere
faciat, et cum solus ceciderit, non habeat sublevantem.
Quid multa? separat se a fratrum religione, vadens per
mundum peregrinus et hospes.

 

