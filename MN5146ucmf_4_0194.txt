28 LEGENDA ANTIQUA

tum3 cuius laxitudinem et interclusos anhelitus videm,
miseratus, pater sanctissimus dixit ad eam: Quid tihi,
domina, placeat? At illa: Pater ut mihi benedicas. Et
sanctus: Nupta es, an innupta? Respondit dicens: Pater,
habeo virum valde crudelem, quem adversarium patior in
servitio iesu christi3 et iste mihi dolor precipuus, quod
bonam voluntatem, quam mihi dominus inspiravit, marito
prepediente, non exequor: unde quero, sancte, ora pro
ipso, ut divina misericordia humiliet cor illius.

Miratur pater virilem in femina, senilem animum in
puella; et pietate pertractus ait: Vade filia benedicta et
scias de viro tuo consolationem tibi proxime affuturam.

Fol.27 Et adiecit: Dices ei ex parte dei et mea, quod nunc
est tempus salutis, postmodum equitatis. Benedictione
accepta, revertitur mulier, invenit virum, denuntiat verbum.
Cecidit subito super eum spiritus sanctus et novum factum
de veteri, curn omni mansuetudine respondere sic facit: do-
mina, serviamus domino et salvemus animas nostras in domo
nostra. Respondit uxor: Videtur mihi continentia velud
fundamentum quoddam in anima collocandum et relique
tandem superhedificande virtutes. Et hoc, inquid ille, mihi,

sicut et tibi, placet.
Exinde pluribus annis celibem vitam agentes, eodem die,

unus matutinum holocaustum, alter quasi sacrificium vesper·
tinum, feliciter migraverunt. Felix mulier, que sic herum
mollificavit ad vitam. impletur in ea illud Apostoli:
Salvatus est vir infidelis per mulierem fidelem. Sed tales,
ut communi proverbio utar, possunt hodie digitis numerari.

[x-vuJ] Duo fratres venerunt aliquando de terralaboris, quorum
antiquior intulit multa scandala juniori. Erat, inquam, non
sotius, sed tyrannus. Junior vero omnia propter deum raro
silentio substinebat. Cum autem venirent Assisium et in-
trasset junior ille ad sanctum F rancischum, erat siquidem
familiaris eidem, dixit inter alia sanctus: Qualiter erga te
sotius tuus se habuit in hoc itinere? Qui respondit:
Utique satis bene, pater karissime. Cui sanctus: Cave,
frater, ne sub humilitatis specie mentiaris ; scio enim, qualiter
erga te se habuit: sed expecta modicum et videbis.

Miratus est perplurimum frater, quomodo tam absentia
per spiritum cognovisset. Igitur non post multos, contempta

religione, foras arripitur qui scandalum fecerat fratri su0.

 

