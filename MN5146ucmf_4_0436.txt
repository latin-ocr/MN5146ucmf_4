158 TRACTATUS SECUNDUS

utile recitatu. Miles quidam, Gineldus nomine, de Burgo
in provintia Masse, beati Francisci operibus et miraculorum
signis impudentissime detrahebat. Inferebat multa ob-
probria peregrinis ad ipsius memoriam venientibus et contra
fratres publica insania garriebat. Cum autem die quadam
luderet ad taxillos‚vesania et incredulitate plenus dixit ad
circumstantes: Si Franciscus est sanctus, octodecim puncta
veniant in taxillis. Mox triplicatus senarius in taxillis appa-
ruit, et usque ad novem vices quolibet suo iactu ter senos
accepit. · Non quievit insanus, peccatum peccato addidit et
blasfemiam blasfemie cumulavit: Si verum est, inquid, quod
Franciscus iste sit sanctus, gladio cadat hodie corpus meum.
Si vero sanctus non est, evadam incolumis, Non distulit ira
Dei, quin divino iudicio fieret eius oratio in peccatum. Ludo
finito, cum nepoti suo inferret iniuriam, accepit ille gladium et
patrui visceribus cruentavit. Eo die mortuus est sceleratus,
inferni mancipium factus et filius tenebrarum. Timeant blas-
femantes, nec putent cum aere verba transire, nec sanctorum
iniuriis deesse ultorem. Mulier quedam, Sibilia nomine,

Fol. 66¹⁰cecitatem oculorum per plures annos perpessa ad sepulcrum
viri Dei ceca tristis adducitur. Recuperato vero pristino
lumine, gaudens et exultans domum revertitur.

In castro Vici Albi, Sorane diocesis, puella quedam a
nativitate ceca, ad quoddam oratorium beati Francisci
a matre perducta, nomine invocato, visum, quem
nunquam habuerat, beati Francisci meritis meruit
invenire.

In civitate Aseni, mulier que per 7 annos non viderat,
in eeclesia beati Francisci prope civitatem constructa visum
amissum recepit.

In eadem civitate filius pauperis mulieris a beato
Francisco, cui eum mulier voverat, illuminatus est.

Cecus quidam de Spello coram tumulo sacri corporis
visum diu perditum reinvenit.

In Podio Bonizi‚ Florentine dyocesis, mulier quedam ceca
existens, per revelationem cepit oraculum quoddam beati
Francisci visitare. Que cum illuc delata coram altare
miseranda iaceret, continuo visum recipiens sine duce ad
patriam remeavit.

Alia vero mulier de Camerino, curn esset dexteri oculi
lumine privata ex toto, pannum quern beatus Franciscus
tetigerat parentes eius supra predictum oculum posuerunt et

 

