90 ansanus ANTIQUA

Non se poterat per gaudio capere sanctus Franciscus tali
respersus filiorum odore ; subito surrexit in laudem et quasi
hec sola sibi gloria foret, audire bona de fratribus, plenis
eructavit visceribus: Gratias tibi ago, domine pauperum
sanctificator et rector, qui me de fratribus meis tali letificasti
auditu. Benedic, precor, illos fratres benedictione largissima
et omnes, qui per bona exempla redolere faciunt professionem
suam, dono speciali sanctifica.

[z-vJ Ilicet hinc sancti caritatem noverimus, que congaudere
iubet successibus dilectorum, illos tamen, qui in heremitoriis
dissimiliter vivunt, non parum credimus redargutos. Multi
enim locum contemplationis convertunt in otium et heremiti-
cum ritum, qui animabus perficiendis inventus est, in
sentinam transferunt voluptatis. Talis horum temporum
anachoritis constitutio est, vivere unumquemque pro libitu,
Non pro omnibus istud3 scimus enim sanctos in carne
viventes optimis in heremo legibus vivere3 scimus- et eos,
qui precesserunt, patres flores solitarios extitisse. Utinam
non degenerent nostri temporis heremite ab illa pulchritudine
primitiva, cuius iustitie laus manet eterna.

Monens ad charitatem omnes sanctus Franciscus, affa-
bilitatem et domesticam familiaritatem ortabatur ostendere:
Volo, inquid, ut fratres mei filios eiusdem matris ostendant
se et quod tunicam, vel chordam, seu quidquid unus
petierit, alter liberaliter tribuat. Libros et placentia queque

Fol. 84sibi communicent, quin potius cogat unus alterum tollere.
Et ne in hoc aliquid diceret eorum, que per ipsum non
efficeret Christus, primus erat ad hec omnia facienda.

[avt] Gontigit duos fratres gallicos magne sanctitatis viros
obvios occurrere sancto Francisco; inauditam vero letitiam
de ipso habentibus, hoc eis gaudium duplicavit, quod longo
ad istud erant desiderio fatigati. Post dulces affectus et
suaves affatus tunicam a sancto Francisco petiit illorum
ardens devotio 3 qui statim exuens tunicam, nudusque manens

' devotissime tradidit illis et alterius eorum pauperiorem ac-
ceptam pia commutatione vestivit. Non solum talia, verum
se ipsum superimpendere paratus erat et quecumque peter-
entur, erogabat latissimus.

 

