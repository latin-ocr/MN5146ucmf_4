118 TRACTATUS SECUNDUS

causa foret et mire conversionis · mira sanatio testis
esset. ·

In provintia Reatina pestis invaluerat valde gravis, que
boves omnes sic crudeliter consumebat ut bos in ea vix
aliquis remaneret. Viro cuidam timenti Deum nocte per
visionem innotuit ut ad heremum fratrum festinanter
accederet et loturam manuum vel pedum beati Francisci,
qui tunc temporis morabatur ibidem, accipiens omnes de ea
boves aspergeret. Mane surgens homo ille, proprii com-
modi satis anxius venit ad locum, et, ignorante sancto, per
fratres alios dictam loturam subripuit, quam super omnes
boves iuxta mandatum ad se factum aspersit. Cessavit ab
illa hora Dei gratia pestilens morbus, nec ultra in terrailla
prevaluit.

Per diversas regiones populorum multorum fervens

Fol.45'⁰devotio sancto Francisco panes et res commestibiles ad
benedicendum sepius offerebant. Quibus longo tempore
divino munere sine corruptione aliqua reservatis, ad eorum
gustum corpora morbida sanabantur. Nam et probatum
est pervalidas tonitruorum et grandinum tempestates horum
virtute repelli. Revera nonnullorum experientia protestatur
qualiter per cordam, qua cingebatur ipse, et pectiolas ab eius
vestimentis dissutas fugabantur morbi, fugiebant febres et
diu cupita redibat salus Cum enim die nativitatis Domini
de ipso Bethleemitico puero presepii memoriam celebraret
et universa olim circa puerum Ihesum facta colludia mistice
iteraret, inter plura magnalia que ibidem a Deo sunt ostensa,
fenum de presepio illo sublatum quam multis fuit ad
remedium sanitatis, maxime cum difficultate parientibus
feminis et contagiosis animalibus universis. Hiis de
creaturis insensibilibus prelibatis, pauca de sensibilium
obedientia inferamus.

[πῃ] De dominio quod habuit super sensibilibus creaturis.

‘Ritebantur ipse creature amoris vicem rependere
sancto Francisco et gratitudine sua pro meritis respondere.
Quodam ternpore curn transitum faceret per vallem Spole-
tanam prope Bevanium ad quendam locum applicuit, in quo
diversi generis avium maxima multitudo convenerat. Quas

v cum sanctus Dei vidisset, ob precipuum Creatoris amorem
quo omnes creaturas amabat, alacriter cucurrit ad locum,

 

