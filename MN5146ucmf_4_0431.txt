minaeum , 153

Apud Cicanum, castrum Campanis, cum Nicolaus capel-
lanus matutinali hora ecclesiam introiret, repentino casu tam
miserabiliter corruit, quod ad pudenda loca intestina omnia
defluxerunt. Accurrunt clerici et ceteri convicini, et elevantes
eum, ad lectulum reportarunt. Per octo dies sic immobilis
iacuit, ut nec ad requisita nature surgere posset. Vocatis
medicis et artis sue productis auxiliis, augetur dolor, nec
sanatur, sed exaggeratur infirmitas. Locum indebitum. quern
repleverant abhominabilis monstra cum tanto viri dolore
tenebant, quod per octo dierum numerum miserhomo non
poterat manducare. Desperatus iam vir et adiudicatus
morti, ad beati Francisci se convertit auxilia. Erat ei filia
quedam religiosa et timens Deum, quam pro se hortatur
sancti Francisci suffragium implorare. Exit ad modicum
foras filia benedicta; et orationi incumbens, lacrimis
plena, pro patre orat ad patrem. Magna orationis virtus
Statim vocat eam pater adhuc orantem, et nuntiat ei gaudium Fol. 63*'“
insperate salutis. Ad debitam sedem cuncta redierant, et
melioris dispositionis se fore quam ante casum fuerit sentie-
bat. Vovet igitur se beatum Franciscum semper habere
patronum, et annuatim festivum ducere diem eius.

ln castro Spelli homo quidam per duos annos rupturam
adeo graviter passus est, quod per inferiores partes tota
videbatur ventris congeries effluxisse. Non enim per
magnum temporis spatium fluxa reducere poterat, nec ad
locum proprium medicorum studio revocare. Propter quod
desperatus a medicis ad divinum auxilium se convertit.

Cum igitur devote beati Francisci merita invocaret, mira
celeritate fracta prius et consolidata persensit, et deformia
reformata.

Iuvenis quidam nomine lohannes in episcopatu Sorano
dissipatione intestinorum ita lesus erat, ut nullis medicorum
medicaminibus adiuvari posset. Accidit die quadam uxorem
ire ad quandam ecclesiam beati Francisci. Cui oranti pro viri
salute quidam de fratribus simplici spiritu dixit: Vade, dic'
viro tuo ut voveat se beato Francisco, et ruptionis locum
crucis signaculo signet. Que cum rediret, hoc retulit viro
suo. Qui beato Francisco se vovens, lesionis locum signavit
et intestina ad propria loca ilico redierunt. Miratus est vir

in subitatione insperate salutis et utrum esset vera sanitas
que sibi subito sic arrisit, cepit per multa exercitia experiri.
Eidem vero febre acuta laboranti beatus Franciscus in

 

