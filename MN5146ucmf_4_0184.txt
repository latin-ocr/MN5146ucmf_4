18 LEGENDA ANTIQUA

ante transactis, quam et in hoc homine fore complendam,
Spiritu sancto docente, affirmat. Viderat in sompnis later-
anensem basilicam fore proximam iam ruine, quam quidam
religiosus homo, modicus et despectus, proprio dorso sub-
misso, ne caderet, sustentabat. Vere, inquid, hic ille est,
qui, opere ac doctrina christi, substentabit ecclesiam.
Inde dominus ille petitioni eius iam facile se inclinat:
hinc dei devotione repletus christi famulum speciali semper
dilexit amore3 proinde postulata cito concessit et hiis
plura adhuc devotus concedere repromisit. Cepit ex-
inde, auctoritate sibi concessa, virtutum semina spargere,
civitates et castella circuiens predicare ferventius.

Fal. 18 De Sancta Maria de Portiuncala

[Î’] Servus dei Francischus persona modicuS, mente
humilis, professione minor, in seculo degens, portiunculam
pro se et suis de mundo elegit, ex quo aliter christo nisi de
mundo aliquid haberet, servire non potuit. Non enirn sine
prescientia divini oraculi, a diebus antiquis, portiuncula dictus
est locus, qui debebat in illorum cedere sortem, qui de mundo
cupiebant penitus nil habere.

Nam et in eo, virginis matris, ecclesia erat constructa, que
sua singulari humilitate meruit post filium suum capud
omnium esse Sanctorum. In ea minorum ordo principium
sumpsit, ibidem multiplici numero, velud super stabile firma-
mentum, eorum nobilis structura surrexit. Hunc locum
sanctus adamavit pre omnibus, hunc precepit fratres speciali
reverentia venerari, hunc velud speculum religionis in
humilitate ac paupertate, altissima semper voluit custodiri,
proprietatem exeo aliis reservans, sibi et suis retinens usum
tantum. Servabatur ibidem rigidissima in omnibus disciplina
tam silentio et labore, quam ceteris regularibus institutis.

Nemini, nisi specialiter fratribus deputatis, ibidem patebat
ingressus, quos undique aggregatos volebat sanctus esse vere
devotos ct ex omni parte perfectos: sic et omni seculari
persone omnis penitus precludebatur introitus, Nolebat,
ut fratres existentes ibidem, qui sub certo numero artabantur,
ad secularium relationem paterent auribus, ne, contempla-
tione intermissa celestium, ad inferiorum commercia per
rumigerulos traherentur.

Non licebat ibidem alicui otiosa proferre, nec referre

 

