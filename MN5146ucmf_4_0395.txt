· Mrancuta 117

Galianum castrum est populosum et nobile in Valvensi
diocesi, in quo erat mulier quedam, Maria nomine, que
post difficiles huius seculi vias ad Deum conversa, sancto
Francisco omni se subiecerat famulatu. Her cum in monte
quodam omni aquarum ariditate dampnato una dierum
accessisset, acera virentia purgatura, oblita secum aquam
deferre, fervente nimium estu, sitis deficere cepit ardoribus.
Que cum iam operari nil posset, quasi exanimis in humo
iacens, patronum suum sanctum Franciscum cepit animo
invocare. Sic igitur fatigata paululum obdormivit. Et
ecce sanctus Franciscus adveniens eam vocavit ex nomine:
Surge, inquid et bibe aquam, que tibi divino munere et
pluribus exhibetur. Oscitavit mulier ad hanc vocem
et sompno repressa quievit. Adhuc semel vocata,
gravata nimium humo relabitur. Tertio vero sancti
mandato non modicum confortata surrexit3 et*
accipiens silicem qui iuxta se stabat, exrasit eam de
terra. Cuius radicem cum totam madidam inspe
nisset, digito et parvulo ligno cepit fodere circumquaque. Fol. 45¹⁰
Subito fossa repleta est aqua et parva stillula crevit in
fontem, bibit mulier et satiata oculos lavit, quibus longa
egritudine obumbratis, nichil clare poterat intueri. lll-
minati sunt oculi eius et omni rugosa vetustate abolita,
quasi· nova sunt luce perfusi. Festinat ad domum mulier 3
et tam stupendum miraculum ad gloriam sancti Francisci
denuntiat universis. Exit fama de miraculo, et usque ad
alias regiones replet omnium aures. Currunt undique multi
variis detenti langoribus et premissa in confessione anima-
rum salute, ibidem a suis cladibus liberantur. Nam ceci
recipiunt lumen, claudis redditur gressus, subtiliantur et
turgidi et variis egritudinibus varia medicamina exhibentur.
Perseverat usque hodie fons ibi perspicuus; et in honore
sancti Francisci ibidem oratorium est constructum.

Tempore quo apud heremum Sancti Urbani egritudine Ἰ
gravissima laborabat, cum vinum ore languido postularet,
nihil de vino quod sibi daretur respondetur adesse. lubet
sibi aquam afferri, et allatam crucis signaculo benedixit.
Mox in alterum usum transiens elementum, saporem pro-
prium exuit, induit peregrinum, vinum efficitur optimum
quod fuerat aqua pura3 et quod paupertas non potuit,
sanctitas propinavit. Ad eius gustum tanta facilitate
convaluit homo Dei, ut mire sanationis mira illa conversio

 

