TRACTATUS SECUNDUS 19

cuius potentie virga percellantur malivoli et filii dei in
eterne salutis augmentum ubique plena gaudeant libertate.
Recognoscent ex hoc filii, dulcia beneficia matris et speciali
devotione semper ipsius reverenda vestigia complectentur.
Non erit, ipsa protegente, in ordine malus occursus, nec
filius belial per vineam domini transibit impunis. Pauper-
tatis nostre ipsa sancta emulabitur gloriam et humilitatis
preconia per superbie nubilum obfuscari non sinet. Cari-
tatis et pacis in nobis vincula servabit illesa, censura strictis-
sima percutiens dissidentes. Evangelice puritatis observatio
sacra continue in conspectu eius florebit, nec odorem vite
vel ad horam patientur elabi. Hec huius amplectendum
commendationis sancti dei fuit intentio tota. Hec neces-
sarie commissione pro futuro tempore prescientia viri dei
sanctissima documenta.

Qualiter dominnm Ostiensem pro papa petiit. [n-xer]

Veniens igitur· romam vir dei, a domino papa
Honorio et Cardinalibus omnibus, magna cum devo-
tione, suscipitur, siquid quod fragraverat fama, fulgebat
in vita resonabat in lingua, quibus suppetentibus, indevo-F01.6¹⁰
tioni non restat locus. Predicat coram papa et Cardinalibus
spiritu prompto et fervido, eructans de pleno quidquid
spiritus suggerit. Commoventur in verbo eius montes et
de profundis visceribus alta trahentes suspiria, lacrymis
interiorem hominem lavant.

Predicatione finita paucisque familiari collatione cum
domino papa premissis, tandem-sic ipsum petendo alloqui-
tur : Ad maiestatem tantam pauperibus et despectis viris de
facili, domine, ut nostis, non datur accessus Orbem quidem
tenetis in manibus, nec minimis intendere per grandium

Ἴ rerum negotia sinunt: propter quod, ait, domine a vestre
sanctitatis visceribus postulo hunc dominum Ostiensem nobis
pro papa concedi, ut salva semper preminentie dignitate,
ἑ possint fratres ad eum, tempore necessitatis, recurrere et ab
eo tarn defensionis, quam gubernationis beneficia reportaret.

Placuit in oculis pape tam sancta petitio, moxque super

. religionem, sicut vir dei petierat, dominum Ughonem tunc
ζ Ostiensem episcopum statuit. Amplectitur sanctus ille
‘. cardinalis gregem sibi commissum, eiusque sedulus nutritius
factus, pastor et alumpnus usque ad beatum exitum fuit.
’ἒ

 

