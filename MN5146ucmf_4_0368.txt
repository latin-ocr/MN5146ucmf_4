90 TRACTATUS SECUNDUS

iucunditate reciperent. Et, inquid, generalis minister ordinis
talis esse deberet. .

[n-cxux] De provincialibus ministris.

'Requirebat hec omnia felix* pater in ministris pro-
vincialibus, licet in generali ministro singula debeant singu-
lariter preminere. Volebat eos affabiles esse minoribus et
tanta benevolentia placidos, ut eorum affectum non se vexa-
rentur eommictere delinquentes3 volebat moderatos in
preceptis, propitios in offensis, ferre magis promitos‚ quam
referre iniurias, hostes vitiis, medicos vitiosis tales denique
volebat, quorum vita ceteris esset speculum discipline. Hos
tamen volebat omni honore preveniri et diligi, sicut qui
pondus portarent sollicitudinum et laborum. ’ Summis eos
premiis apud deum dignus esse dicebat, qui tali forma,
talique lege creditas sibi animas gubernarent.

[A-CL] Quid sanctus interrogatus de ministris respondit.

1nterrogatus a quodam fratre semel, cur fratres omnes sic
asua cura reiectos alienis eos tradiderat manibus, quasi ad eum
nullatenus pertinerent, respondit: Fratres diligo sicut possum;
sed si mea sequerentur vestigia, illos utique plus amarem, nec

F01.33¹⁰me illis redderem alienum. Nam sunt quidam de numero
prelatorum, qui eos ad alia trahunt, antiquorum eis pro-
ponentes exempla et parum mea monita reputantes. Sed
quid agant, in fine videbitur.

Et paulo post curn infirmitate nimia agravaretur, in vehe-
mentia spiritus in lectulo se erexit: Qui sunt isti, ait qui
religionem meam et fratrum de meis manibus rapuerunt ‚t
Si ad generale capitulum venero, tunc eis ostendam, qualem
habeam voluntatem. Et addidit frater ille: Numquid et
provinciales illos ministros, qui tamdiu libertate abusi sunt,
non mutabis? Et pater ingemiscens, verbum respondit
terribile: Vivant pro libitu, quia minoris est dampni
paucorum, quam multorum perditio. Non propter omnes,
sed propter quosdam dicebat, qui nimia temporis diutur-
nitate videbantur prelationem hereditario vendicasse. ln
omni quidem genere prelatorum regularium hoc potissimum
commendabat, mores non mutare nisi in melius, conciliatos
favores non querere, potestatem non exercere, sed implere
offitium.

 

