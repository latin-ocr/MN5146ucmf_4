166 TRACTATUS SECUNDUS

extenderet, dictus iuvenis, exibito illi piro, manum eius
apprehendit et foras educens eum disparuit ab oculis eius.
Qui sanum et incolumem se videns, cepit alta voce clamare,
quod factum in eo fuerat omnibus manifestans.

Quidam alius civis EugubinuS‚ cum filium suum in
cista contractum ad sancti patris tumulum detulisset, sanum
et incolumem recepit eum. Fuerat enim tanta enormitate
contractus ut tibie natibus adherentes forent penitus
arefacte.

In dyocesi Vulterrana vir unus, nomine Riccomagnus,

ui vix manibus er terram trahere se ualebat amatre
Fet-69'0iir0pria propter mirnstruosam turgiditatem edicius, beato
Francisco humiliter se devovens fuit continuo liberatus.

In eadem dyocesi mulieres due, Viridis et Sanguinea
nomine, curn sic essent contracte, ut penitus se movere non
possent, nisi ab aliis portarentur, excoriatis manibus, quibus
se movendo innitebantur, ex solo voto reddite sunt
sanitati.

Vir quidam lacobus de Podio Bonizi, curn adeo esset
miserabiliter curvus atque contractus quod ore genibus
adhereret, mater eius mulier vidua ad quoddam oratorium
beati Francisci ipsum portavit, et oratione pro ipsius
liberatione ad Dominum fusa, sanum et incolumem illum
domum reduxit.

In Vico Albo, cuiusdam mulieris manus sicca meritis
sancti patris relique similis est effecta.

ln civitate Capue mulier quedam sepulcrum beati
Francisci personaliter visitare se vovit ; que, propter euram
rei familiaris voti emissi oblita, dexterum latus subito
perdidit. Caput etiam et brachium contractis nervis in
aliquam partem evolvere non valebat. Sicque tota plena
doloribus, vicinos suos ululatu continuo fatigabat. Tran-
seuntes igitur duo fratres ante domum illius, rogati a
sacerdote quodam, ad miseram intraverunt. Que de omisso
voto confessa, benedictione ab illis recepta, eadem hora sana
surrexit. Et per penam sapientior facta, sine mora quod
voverat adimplevit.

Bartholomeus de Narnio, sub umbra cuiusdam arboris
dormiens, dyabolica correptione ex toto tibiam perdidit
atque pedem, et homo existens pauperrimus, quo se verteret
nesciebat. Sed amator pauperum signifer Christi Franciscus,

ad quendam locum, in sompnis sibi apparens, eum ,ire

 

