minaeum 173

Domina quedam nobilis de castro Galete, inter mamillas
morbum fistule tollerabat; que, fetore simul et dolore
afflicta, salubre nullum iuvamen invenerat. Intravit hec
die quadam causa orationis ecclesiam fratrum ; ubi libellum
cernens sancti Francisci vitam et miracula continentem,
quidnam in eo contineretur sollicite perquisivit. Cumque
de veritate instructa foret, librum lacrimis perfusa suscepit,
eumque super morbidum locum expandit: Sicut vera,
inquid, sunt, sancte Francisce, que de te in hac pagina sunt
conscripta, ita nunc tuis sanctis meritis liberer ab hac plaga.
Et aliquandiu flens et devotioni insistens, protinus submotis
tegminibus tam plena salute consolidata est, ut nullum
posset deinceps cicatricis vestigium deprehendi.

Accidit huic simile in Romanis partibus, cum pater pro
filio gravi ulcere sautiato sanctum Franciscum piis pulsavit
precibus: Si vera, inquit, sunt, sancte Dei, mira que de te
toto orbe vulgantur, experiar in hoc filio ad Dei laudem tue
clementiam pietatis. Repente fracto desuper opertorio,
coram cunctorum oculis stuellum erupit de vulnere,
caroque pueri sic extitit solidata ut sine signo morbi
preteriti remaneret.v

Beato Francisco adhuc in carne vivente, frater quidamFol. 73¹⁰
infirmitate horribili torquebatur, ex qua sic totus sepe
allidebatur, ut membra eius omnia quasi in circulum verte-
rentur. Nam quandoque extensus et rigidus totus, pedibus
capiti coequatis, quantum viri statura est elevabatur in altum,
subitoque ad terram resiliens, volutabatur spumans. Cuius
langorem sanctus pater nimium miseratus, oratione super
eum effusa, signo crucis ita eum sanavit, ut talis infirmitatis
molestias nullus de cetero sustineret.

Post mortem beati patris alius quidam frater morbum
fistule in yliis adeo gravem habebat, quod ab omni cura
sanitatis omnino iam fuerat desperatus. Qui cum a ministro
suo visitandi locum beati Francisci licentiam postularet et
minister ei non daret licentiam, ne propter laborem itineris
periculum maius incurreret, frater aliquantulum contristatus
est. Cui beatus Franciscus astitit quadam nocte dicens:
Noli, fili, contristari de cetero; sed, proiecta pelle qua
indueris, emplaustrum depone de plaga servaque regulam
tuam, et continuo liberaberis. Qui mane consurgens fecit
que sibi sanctus mandaverat et subitam obtinuit sanitatem.

Vir unus, cum sagitta ferrea graviter esset vulneratus in

 

