1²4 TRACTATUS SECUNDUS

optime manducare. Respondit ei guardianus: Pater, cum
rubore dicimus ε verecundamur ipsum invitare, tantum nunc
pauperes sumus. Respondit sanctus dicens: Modice
fidei, quid vultis ut iterum dicam? Medicus qui
astabat dixit: Et ego, fratres karissimi, penuriam vestram
delitias reputabo. Festinant fratres, et omnem cellarii
copiam mense imponunt, panis scilicet modicum vinique

F01·48'⁰non multum. Eti ut latius ederent, patum leguminis
coquina transmictit. Interim mensa Domini servorum
mense compatitur, pulsatur hostium, accurrit frater. Et
ecce mulier quedam canistrum offert plenum pulcro pane,
piscibus et pastillis gambarorum refertum, melle ct uvis
desuper cumulatum. Exultat pauperum mensa hiis visis,
et vilibus incrastinum reservatis, pretiosa hodie sumuntur
in cibum. Medicus vero suspirando locutus est dicens:
Nec vos, fratres, sicut debetis, nec nos seculares huius
cognoscimus sanctitatem. Satiati denique fuissent, nisi
plus eos miraculum quarn ferculum satiasset. Sic paternus
ille oculus nequaquam despicit suos, quin potius maiori
defectu mendicos maiori providentia nutrit.

[VJ] De domina Iacoba de Septem Soliis.

Iacoba de Septem Soliis, claritate et sanctitate pari in
urbe Romana, privilegium amoris precipui meruerat apud
sanctum. Non mihi ad huius laudem repetendum genus
illustre, familie dignitas, ample divitie, non denique mira
virtutum eius profectio, longeva continentia vidualis. Cum
itaque sanctus infirmitate illa decumberet, que omni langore
concluso felicem cursum exitu beatissimo consumavit, paucis
ante mortem diebus voluit mictere pro domina Iacoba
Romam, ut, si eum, quem tarn ardenter dilexerat exulem,
iarn ad patriam redeuntem cernere vellet, festina sollicitudine
properaret. Scribitur littera, queritur nuntius pernicitate
vigens, et inventus ad iter succingitur. Confestim ad portam
sonus auditur equorum, militum strepitus, celebritas comitive.
Procedens unus sotiorum ad hostiurn, ille qui nuntium in-
struebat, quam absentem querebat, presentem invenit. Totus
in ammiratione factus citissime currit ad sanctum et non se
capiens pre gaudio, dixit: Bona tibi, pater, nova denuntio.
Cui protinus sanctus anticipa festinatione respondens:
Benedictus, inquid, Deus qui dominam Iacobam fratrem

 

