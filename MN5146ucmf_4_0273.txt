Lucuuun anatona 107

omne, quod vixit, veritatis inditio fulsit, cum, vite
mortalis calcatis illecebris, liber evasit ad superos. Nam
mundo vivere duxit obprobrium, dilexit suos in finem,
mortem cantando suscepit. Cum igitur ad dies iam pro-
pinquaret extremos, quibus, finibili, luce subtracta, lux
perpetua succedebat, virtutis exemplo monstravit, quodFol.98
nichil commune illi erat cum mundo; confectus namque
infirmitate illa tam gravi, que omni languore conclusit,
super nudam humum se fecit deponi, ut hora illa extrema,
in qua poterat adhuc hostis irasci, nudus luctarer cum nudo.
Triumphum revera expectabat intrepidus et consertis
manibus iustitie complectebatur coronam. Positus sic in
terra, saccina veste deposita, faciem solito levavit ad celum
et intendens illi glorie totus, manu sinistra dextri lateris
vulnus ne videretur, obtexit et ait ad fratres: Ego quod
meum est feci3 quod vestrum est christus edoceat.
Videntes hoc filii producunt rivulos lacrymarum et de
intimis longa trahentes suspiria nimio dolori compatiendo
succumbunt. Interea >sopitis utcumque singultibus, guardi-
anus eius, qui veram causam divina verius inspiratione
cognovit, festinus surrexit et accepta cum femoralibus
tunicam, saccinamque cappellulam et dixit ad patrem:
Tunicam istam et femoralia cum cappellula obedientie
sancte mandato a me tibi accommodatam cognoveris3 sed
ut scias, te nichil proprietatis in illis habere, dandi hec alicui
omnem tibi aufero potestatem. Gaudet sanctus et iubilat
pre letitia cordis, quoniam fidem tenuisse domine paupertati
usque in finem se videt. Fecerat enim hec omnia pauper-
tatis zelo, ut nec habiturn quidem proprium in fine vellet
habere, sed quasi ab altero commodatum. Cappellulam
vero saccinam portavit in capite, ut cicatrices contegeret pro
sanitate oculorum susceptas, cui satis necessarium erat
pilleum cuiusvis pretiose lane suavitate lenissimum.

Levat post hec sanctus palmas ad celum et christum
suum magnificat, quodiam exhoneratus omnibus liber vadit
ad christum. Verum ut ostenderet se domini sui christi
verum imitatorem in omnibus, fratres et filios, quos dilexerat
aprincipio, in finem dilexit eos. Fecit enim fratres omnes
assistentes ibidem ad se vocari et verbis consolatoriis eos pro
sua morte demulcens, paterno affectu ad divinum est hortatus
amorem; de patientia et paupertate servanda sermonem
protraxit, ceteris institutis sanctum evangelium anteponens.

 

