108 TRACTATUS SECUNDUS

Fol. 40ยนโฐ Incipiunt miracula beati Francisci.

[0]] Quorl ortus religionis sue mirabilis suit.

In primo narrationis ordine, quo sanctissimi patris nostri
Francisci miracula scribenda suscepimus, illud ante omnia
sollempne miraculum decrevimus annotare, quo mundus
ammonitus, quo excitatus, quo territus. Hoc siquidem fuit
ortus religionis, fecunditas sterilis, partus multimode gentis.
Cogitabat veterem mundum vitiorum scrabredine sordes-
centem, ab apostolicis torpentes vestigiis ordines, nocteque
peccatorum in suo cursu medium iter agente, silentium sacris
disciplinis impositum, cum ecce repente in terram prosiliit
novus homo, subitoque novo exercitu apparente, mirate sunt
gentes a signis apostolice novitatis. Mox in lucem pro-
ducitur sepulta quondam perfectio Ecclesie primitive, cuius
legebat mundus magnalia nec videbat exempla. Cum
proinde non dieantur primi novissimi, eum iam corda patrum
in filios et filiorum in patres mirabiliter sint conversa, an
contempnenda duorum ordinum tam celebris et famosa
legatio nec alicuius magistri de proximo eventuri presagium?
Ab apostolorum tempore nunquam tam insignis, nunquam
tam mirabilis monitio mundi. Miranda deinde fecunditas
sterilis. Sterilis, inquam, et sicca paupercula ista religio,a
qua procul abest omnis humiditas terrenorum. Sterilis sane,
que nec metit, nec in horrea congregat, nec pregnantem in
via Domini peram portat. Et tamen contra spem in spem
credidit sanctus iste ut heres esset mundi, non considerans
corpus sanctum emortuum nec sterilem vulvam Sare, quin
divina potentia gentem ex ea gigneret Hebreorum. Que non
refectis cellariis, non exuberantibus apotecis, non possessioni-
bus gubernatur amplissimis, sed eadem paupertate qua digna
redditur celo, mirabiliter nutritur in mundo. O infirmum
Dei fortius hominibus quod et cruci nostre gloriam applicat
et paupertati copiam subministrat. Vidimus denique
vineam istam brevissimo tempore dilatatam, a mari
usque ad mare propaginosos palmites extendisse. Undique
concurrere gentes, profuse sunt turme et ad mirabilis
huius templi structuram egregiam quasi subito vivi lapides
adunati. Nec modo multiplicatam in filiis brevi tempore
cernimus, sed clarificatam, dum multos iam ex hiis, quos
genuit, martyrii palmam noverimus assecutos et pro totius

 

