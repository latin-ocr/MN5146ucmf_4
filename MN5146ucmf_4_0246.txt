ao LEGENDA nurrour

in terra prostratus lesi pedem vel inviti beatis obculis demul-
ceret. Exultabat sanctus in talibus, cum suos filios audiebat
ex se ipsis exempla sanctitatis educere, benedictionibus omni
acceptione dignissimis fratres illos accumulans, qui verbo,
vel opere ad christi amorem inducerent peccatores Ani-
marum zelo, quo perfecte repletus erat, volebat sibi filios
vera similitudine respondere.

[V·J] Sic etiam qui sacram violaret religionem iniquis operi-
bus, vel exemplis, maledictionis eius gravissimam incurrebat
sententiam. Nam cum die una dictum esset ei, quod
Fundanus episcopus dixisset duobus fratribus euntibus coram,
qui sub specie maioris sui contemptus barbam longiorem
nutriebant: Cavete ne religionis pulchritudo presumptione
novitatum huiuscemodi deturpetur; surrexit sanctus con-
tinuo et ad celum protensis manibus lacrymis perfusus in
huiusmodi orationis verba, vel potius imprecationis erupit:
Domine Iesu christe, qui duodenum apostolorum numerum
elegisti, de quo licet uno cadente, ceteri tamen adher-
entes tibi sanctum evangelium uno repleti spiritu
predicarunt, tu, domine, in hac hora novissima ¹anti-
que memorie memorans fratrum plantasti religionem
in tue fidei fulcimentum et ut evangelii tui per eos
ministerium impleretur. Quis ergo pro ipsis coram te

F01· 75satisfaciet‚ si ad quod missi sunt, non solum omnibus lucis
exempla non monstrant, sed potius ostendunt opera tene-
brarum? A te, sanctissime domine et a tota celesti curia
et a me parvulo tuo sint maledicti qui suo malo exemplo
confundunt et destruunt quod olim per sanctos fratres ordinis
huius hedificasti et hedificare non cessas. Ubi sunt qui
sua benedictione felices se predicant et familiaritate ipsius
se iactant pro velle potitos? Si, quod absit, inventi fuerint
absque penitudine in aliorum periculo in se monstrasse opera
tenebrarum, ve illis, ve damnationis eterne.

Confunduntur, aiebat, optimi fratres in malorum fratrum
operibus et ubi non peccaverunt ipsi, pravorum exemplo
portant iudicium. Duro propterea gladio me transfodiunt
et reducunt illud per mea viscera tota die. Subtrahebat se
propter hoc maxime a consortio fratrum, ne contingeret eum
audire aliquid sinistri de quoquam in sui renovatione, doloris
et dicebat: Veniet tempus, quo malis exemplis dilecta dei
religio diffametur ita, ut pudeat exire in publicum. Qui

 

