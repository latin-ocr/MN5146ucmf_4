106 LEGENDA suttona

commisit altissimus, verum etiarn emerite militie viro
dabatur materia triumphandi. Habent et in hoc
F01· 97 exempla sequentes, dum propter senectutem nichil lentius,
propter infirmitatem nichil indulgentius egit. Nec ulla
causa fuit perfecta valle lacrymarum purgatio, que sic de
quadrante novissimo redderet rationem, si quid inhesisset
cremabile, ut tandem purgatissimus raptim ad superos

evolasset.
¹ potissimam vero tormentorum suorum existimo rationem,

quia, ut ipse asserebat de aliis, in substinendis illis retributio
multa. Nam nocte quadam cum propter infirmitatum
suarum graves et diversas molestias plus solito lassaretur,
cepit de intimo cordis compati sibi ipsi. Sed ne spiritus ille
promptus carni carnaliter consentiret in aliquo vel ad horamy
patientie scutum orando ad christum servat immobile.
Orans tandem sic positus in agone, promissionem eterne vite
a domino sub hac similitudine reportavit: Si tota terre
moles et machina mundi aurum esset sine pretio pretiosum
et tibi pro his, que pateris, duris molestiis, omni dolore
sublato, daretur in premium thesaurus glorie tante, cui
predicta auri comparatio nulla esset, vel etiam nominari non
digna, nonne gaudens libenter substineres que substines ad
momentum? Gauderem utique, ait sanctus et super modum
gauderem. Exulta igitur, dixit illi dominus, quia regni mei
est arra infirmitas tua et per penitentie meritum securus et
certus [eiusdem regni] hereditatem expecta. Sed quanta
putas exultatione gavisum hominem tam felici promissione
beatum? Quanta non solum patientia, verum etiam caritate
illum credis corporis molestias amplexatum? Novit ipse
modo perfecte, quia indicibile tunc dicere sibi fuit3 retulit
tamen sotiis pauca, ut potuit. Laudes de creaturis tunc
quasdam composuit et eas utcumque ad creatorem laudandum
accendit.

De transitu sancti patris

[uu] In fine hominis, ait sapiens, denudatio operum illius;
quod in sancto isto gloriose cernimus esse completum, qui
viam mandatorum dei mentis alacritate percurrens per
omnium virtutum gradus ad summa pervenit et velud
ductile opus sub multiplicis tribulationis malleo ad perfec-
tionem adductus omnis consummationis vidit finem; tunc
enim magis eius mirifica opera colluxerunt et divinum fuisse

 

