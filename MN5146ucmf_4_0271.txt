tucuuua'nrvrroun ως

tibi videtur, fili karissime, quod conscientia mea de cura
corporis frequenter submurmurat? Timet, ne infirmanti
nimis indulgeam et exquisitis ei studeam fomentis succurrere,
non quod ipsum iam aliquid delectet accipere in infirmitate
longa confectum, a quo totius saporis recessit impulsus.
Respondit filius diligenter ad patrem, a domino sibi dari
verbum responsionis agnoscens: Dic mihi, si dignaris, o
pater, qua diligentia corpus tuum, dum potuit, tuis obtempe-
ravit mandatis? Qui ait: Testimonium illi perhibeo, quia
per omnia obediens fuit, in nullo sibimetipsi pepercit, sed
quasi princeps ad cuncta ferebatur imperia. Nullum subter-
fugit laborem, nullum declinavit incommodum, tantummodo
iussa posset perficere. ln hoc perfecte convenimus ego et
ipsum, ut sine aliqua repugnantia christo domino serviremus.
Et ait frater : Ubi est ergo, pater, liberalitas tua? ubi pietas
et summa discretio? Est ne ista fidelium amicorum red-
dibitio digna, beneficium libenter accipere nec ipsi necessario
danti pro merito respondere? Quid servire domino tuo
Christo absque auxilio corporis actenus impendere potuisti?
Nonne, ut ipse fateris, propter hoc se omni periculo dedit?
Fateor, lili, ait pater, hoc esse verissimum. Et filius: Est
ne hoc rationi conveniens ut tam fideli amico in tanta
necessitate defissis, qui se et sua pro te usque ad mortem
exposuit? Absit a te, pater, auxilium et baculus afflictorum,
absit a te hoc peccatum in domino, Benedictus es tu, inquid,
fili, qui sapienter meis disceptationibus tam salutaria remedia
propinasti.

¹ Et cepit ylariter loqui ad corpus: Gaude, frater corpus
et parce mihi, quia ecce iam placita libenter perficio, libenter
tuis querulis affectibus subvenire festino. Sed quid iam
extinctum poterat delectare corpusculum? Quid substentare
ex omni parte collaptam? Mortuus erat Francischus iam
mundo, sed christus vivebat in eo. Crux illi erant mundi
delitie, quia christi crucem radicatam gerebat in corde et ideo
stigmata exterius fulgebant in carne, quia intus radix altissima
excrescebat in mente.

Ita ex omni parte cruciatibus fesso mirum, quod sufficere[oe-J]
vires ad tolerantiam poterant. Has vero suas angustias non
penarum censebat nomine, sed sororum, quas multis ex
causis provenisse non dubium est. Sane ut clarior
fieret ex triumphis, non solum tyrocinio suo difficilia

 

