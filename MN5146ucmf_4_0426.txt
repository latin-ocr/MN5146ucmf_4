148 TRACTATUS SECUNDUS

temeritate peiora quam prius operari presumit. Subito
brachium dexterum ad laborem extensum revocare non
potest, sed inflexibile tenet aridum. Studet cum reliquo
illud erigere, sed simili maledictione illud arescit. Cibatur
iam infelix a filio, nec per se ad reliqua potest assurgere.

Stupens vir eius, et causam percunctatus eventus, accipit
fidem mentitam sancto Francisco causam esse tormenti.
Sed timore correptis viro cum femina et sine dilatione
reintegrantibus votum, misertus est sanctus, quia misericors
semper fuit, et membra penitenti restituit, que abstulerat
contempnenti. Sic pena peccatum vulgante, exemplum fit
mulier omnibus qui vota non servant et timor hiis qui
sanctorum festa violare presumunt.

ln civitate Tiburtina cuiusdam iudicis uxor, cum
sex filias peperisset, nimio furore turbata, decrevit a
viro ulterius abstinere, nolens culture insistere, cuius
fructus penitus displiceret. Horrebat mulier semper
parere feminas et virilis sexus desiderio fatigata,
Dei quoque placitum arguebat. Non est egre ferendum
iudicium, quod omnipotentis Dei legibus fertur in honines.
Itaque cum indignatione per annum se a viro proprio
separavit. Paulo post penitentia ducta, viro suo reconciliari
precipitur, suasa a confessore ut a beato Francisco filiurn
postularet, cui postmodum Francisci nomen imponeret, cuius
eum meritis suscepisset. Concepit non multo post mulier
illa et geminos ei parere dedit, qui pro uno solo fuerat
exoratus. Horum unus Franciscus, alter vero Blasius est

vocatus.
incivitate Cenomanensi nobilissima quedam ignobilem

habebat famulam, quam in festo sancti Francisci ad opus
servile cogebat. At illa mente nobilior propter diei rever.
entiam facere recusabat. Sed prevaluit timor humanus
divino timori et ad mandatum licet invita puella se subicit.
Extendit manus ad colum et digiti fusum accipiunt. Sed
statim manus rigent doloribus et immensis ardoribus digiti
cruciantur. Publicatur culpa per penam, dum doloris
acerbitas silentium non admittit. Currit ad filios sancti
Francisci famula, revelat offensam, penam ostendit, veniam
postulat. Processionaliter itaque fratres ad ecclesiam vadunt
et pro illius salute sancti Francisci clementiam deprecantur,
incolumis illa statim efficitur, filiis precantibus patrem Í¾ sed
adheret manibus vestigium combusture.

 

