MIRACULA 149

In ¹ Campania maiori simile quiddam evenit. Mulier
quedam, in vigilia beati F rancisci‚ cum a convicinis mulier-
ibus foret sepius increpata, quod propter festum tantum non
quiesceret a labore, pervicacissime opus suum protraxit ad
vesperum, laborare non cessans. Sed post opus repente
debilitatis manibus et nullis iam aptis offitiis, stupore ac
dolore corripitur. Protinus surgit, et reverendum festum
quod contempserat sollempne denuntians, in manu sacerdotis
sollempniter vovit festum sancti reverenter se perpetuo
custodire. Quo voto emisso, ad quandam ecclesiam in
honore sancti Francisci constructam adducitur et in ea
pristinam multis fletibus recuperat sanitatem.

In villa Oleti mulier quedam, cum a vicina moneretur
ut festum excoleret sancti Francisci nec in eo aliquid
operaretur, nimium procaciter respondit dicens: Si de
qualibet arte unus sanctus existeret, dierum numerum
numerus sanctorum excederet. Quo verbo stulto prolato, FortuW
ultione divina protinus insanivit ; et per dies multos ratione
et memoria caruit, donec, precibus aliquorum ad beatum
Franciscum fusis, illius insania conquievit,

In castro Pillei de provincia Campanis in festo sancti
Francisci mulier quedam laboritium suum sollicite exercebat.
Sed a quadam nobili dehoc graviter redarguta, cunr ab
omnibus veneratione divina coleretur : Parum, inquid, restat
ut compleam opus meum; videat Dominus, si offendo.
Statim in lilia, que prope sedebat, cernit grave iudiciuin.
Obliquabatur os puelle usque ad aures ; et oculi, velud exire
compulsi, miserabiliter torquebantur. Accurrunt undique
mulieres et matris impietati pro innocenti filia maledicunt.
Ilico prosternit se humi dolore completa, festivum spondens
annuatim ducere diem et ineo pascere pauperes ob rever-
entiam sancti huius. Quievit sine mora vexatio filie, post-
quam mater que peccaverat compuncta est de offensa¹

Matheus de Tolentino filiam habebat nomine Franciscam.
Qui pro eo quod se fratres ad locum alium transferebant, non
modicum conturbatus, filiam suam, Francisci nomine spolia-
tam, Mathiam instituit appellari. Verum spoliata nomine
spoliata fuit protinus sanitate. Nam quia res in patris con-
temptum et filiorum odium agebatur, infirmata est gravissime
filia et ad mortis perducta periculum. ltaque curn acerbo
dolore super filie transitum torqueretur, increpatus ab uxore
de odio servorum Dei et nominis sancti contemptu, festina

 

