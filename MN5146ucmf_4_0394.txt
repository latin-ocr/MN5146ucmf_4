116 TRACTATUS SECUNDUS

igitur ferreum instrumentum ad cocturas faciendas defert
iubetque igni submitti, donec igniatur et ipsum. At beatus
pater corpus ianr horrore concussum confortans, sic alloquitur
ignem: Frater mi igniS, ceteris rebus emulandi decoris,
virtuosum, pulchrum et utilem te creavit Altissimus. Esto
mihi in hac hora propitius, esto curialis, quia olim te dilexi in
Domino. Precor magnum Dominum qui te creavit, ut tuum
modocaloremtemperet‚quosuaviterurentemvaleamsustincrc.
Oratione finita, crucis signo ignem consignat et deinceps
intrepidus perstat. Sumitur in manibus torrens et candidum
ferrum3 fugiunt fratres humanitate victi; letus et alacer
ferro se subicit sanctus. Probandatur crepitans ferrum in
tenera carne et ab aure ad supercilium tractum coctura
protrahitur. Quantum irrogaverit ignis illc dolorem, eius
qui> melius novit sancti verba testantur. Nam reversis qui
fugerant fratribus subridens dixit pater: Pusillanimes et
modici cordis, quare fugistis? ln veritate dico robis,
nec ignis ardorem sensi nec ullum carnis dolorem. Et
conversus ad medicum: Si non est, inquid, caro
bene decocta, imprime iterum. Expertus medicus
dissimiles casus in simili facto, divinum hoc mira

“ Fol·44'⁶culum extulit dicens: Dico vobis, fratres, vidi mirabilia
hodie. Forte ad innocentiam primam redierat, cui, cum
volebat, mansuetabantur immitia.

Volens quandoque beatus Franciscus ad quendam here-
mum pergere, ut ibidem liberius contemplationi vacaret,
quia debilis erat non modicum, a quodam paupere viro ad
equitandum obtinuit asinum. Cumque diebus estivis virum
Dei sequendo montana conscenderet rusticus, asperioris et
longioris vie itinere fatigatus, antequam perveniret ad locum,
ardore sitis deficit et lassatur. Clamat post sanctum
instanter, et ut sui misereatur exorat. Mori se asserit, nisi
alicuius poculi beneficio recreetur. Sanctus Dei, qui afflictis
semper erat compatiens, absque mora prosilivit de asino, et
fixis in terra genibus, palmas tetendit ad celum, orare non
cessans donec se intellexit auditum: Festina, inquid ad
rusticum, et illic aquam vivam invenies quam tibi hac hora
misericorditer Christus de lapide bibendam produxit.
Stupenda Dei dignatio, que servis suis tam facile se inclinat.
Bibit rusticus aquam de petra orantis virtute, et poculum
auxit de saxo durissimo, Aque decursus ibidem ante nonfuit
nec, ut est diligenter quesitum, deinceps potuit inveniri.

 

