122 TRACTATUS SECUNDUS

Iter faciens aliquando vir Dei de Senis ad vallem Spole-
tanam, pervenit ad quendam campum, in quo non parvus
grex ovium pascebatur. Quas cum benigne ut erat solitus
salutasset, cucurrerunt omnes ad eum, levantes capita sua et
magnis balatibus salutationis rependentes applausum. Vicarius
eius attentiori considerationis oculo quod oves fecerant
annotavit3 etcum aliis sotiis tardiori vestigio sequens, dixit
ad reliquos ε Num vidistis quid oves fecerunt sancto patri i
Revera, inquid, magnus est iste, quem bruta venerantur
ut patrem, ratione carentia Creatoris sui recognoscunt

tolerantem.

Alaude‚ aves amice meridiane lucis et crepusculorum
tenebras horrescentes, eo sero quo sanctus Franciscus mundo
transivit ad Christum, cum iam esset noctis secuture crepus-
culum, venerunt supra tectum domus3 et diu cum magno
rotantes strepitu an gaudium an tristitiam suo modo cantando
mostraverint‚ ignoramus. Flebilis iubilus et iubilans fletus
resonabat ab eis, sive quod filiorum plangerent orbitatem,
sive quod patrem innuerent eterne glorie propinquantem.
Custodes civitatis, qui sollicitis vigiliis custodiebant locum,
pleni stupore ad ammirationem ceteros invitarunt.

[Vl Qualiter desideriis sancti Francisci presto suit semper
divina clementia.

non solum creatura viro isti serviebat ad nutum, sed
Creatoris ubique providentia condescendebat ad placitum.
Preocupabat eius vota paterna illa clementia et, velud in se
iactato preventu sollicitudinis, occurrebat. Simul erant
rerum defectus et supplebo, simul desiderium et proventus.

Sexto sue conversionis anne, desiderio martyrii flagrans,
ad partes Syrie voluit transfretare. Qui cum navem quandam
ut illuc tenderet intravisset, ventis contrariis flantibus, in
partibus Sclavonie cum ceteris navigantibus se invenit.
Videns autem a tanto desiderio se fraudatum, facto modico
temporis intervall0, nautos quosdam Anconam tendentes, ut
eum secum transveherent, exoravit. Verum hoc agere
pertinacius recusantibus propter defectum expensarum,
sanctus Dei confidens plurimum de Domini bonitate navem
latenter cum sotio introivit. Affuit subito divina providentia
quidam a nemine cognitus, secum necessaria victus ferens.
Qui quendam Deum timentem de navi ad se vocavit et ait

 

