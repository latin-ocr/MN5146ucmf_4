TRACTATUS SECUNDUS 57

succendentes3 vocans autem fratrem, Silvestrum nomine,
virum domini, digne simplicitatis, precepit ei ct dicens : Vade
ante portam civitatis 3 et ex parte omnipotentis dei, demonibus
precipe, ut quam cito exeant civitatem. Festinat pia simpli-
citas ad obedientiam prosequendam 3 et preoccupans in laudem
faciem domini, clamat ante portam valenter: Ex parte dei et
iussu patris nostri Francisci procul hinc discedite demones
universi. Redit ad pacem paulo post civitas et civilitatis, in se
iura magna tranquillitate custodiunt3 unde postmodom pre-
dicans eis beatus Francischus: Vobis sicut quondam
dyabolo subiugatis et vinctis demonum, loquor, quos
tamen scio cuiusdam pauperis precibus liberatos.

⁸ pe conversione eiusdem fratris silvestri et de quadam-XC]
ipsius visione.

Predicti Silvestri couversionem, qualiter eum ad in-
trandum ordinem spiritus moverit, non indignum credo
presentibus copulari. Silvester itaque sacerdos fuerat ‘secu-
laris de civitate Assisii, a quo lapides pro reparanda ecclesia
quondam emerat homo dei. Hic cum videret illo in
tempore fratrem Bernardum, qui post sanctum dei min-
orum ordinis prima plantula fuit, sua perfecte relinquere
ac dare pauperibus, veraci cupiditate succensus apud ¹virum
dei de lapidibus olim sibi venditis movet querelam,
quasi non perfectum ei pretium solutum extiterit. Subridet
Francischus animum sacerdotis advertens avaritie veneno
infectum, sed refrigerium maledicto ardori cupiens utcum-
que prestare, manus eius non numerata pecuniam replet.
Gavisus est presbyter Silvester in datis ; sed plus liberalitatem
dantis miratus, domum regressus factum sepe recogitat,
senescentem iarn se diligere mundum murmure felici sub-
murmurat et iuvenem illum, sic cuncta despicere stupet.
Odore bono iam proinde pleno misericordie sue Christus
aperit sinum: ostendit ei per visionem opera Francisci, quod
valeant, quanta coram ipso eminentia fulgeant, quam magni-
fice totam mundi machinam compleant. Videt namque in
sompnis crucem auream de ore procedentem Francisci, ¹
cuius summitas celos tangebat, cuius bracchia, protensa in
latum, utramque mundi partem amplexando cingebant.

Compunctus sacerdos in visu dampnosam excutit
moram, reliquid mundum, viri dei perfectus imitator

 

