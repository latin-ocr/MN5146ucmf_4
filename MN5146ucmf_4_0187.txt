LEGENDA ANTIQUA 21

devotione semper ipsius reverenda vestigia complectentur.
Non erit, ipsa protegente, in ordine malus occursus, nec
filius belial per vineam domini ,transibit impunis. Pauper-
tatis nostre ipsa sancta emulabitur gloriam et humilitatis
preconia per superbie nubilum obfuscari non sinet. Cari-
tatis et pacis in nobis vincula servabit illesa, censura strictis-
sima percutiens dissidentes. Evangelice puritatis observatio
saera continue in conspectu eius florebit, nec odorem vite
vel ad horam patietur elabi. Hec huius amplectende
commendationis sancti dei fuit intentio tota. Hec neces-
sarie commissionis pro futuro ternpore prescientie viri dei
sanctissima documenta.

Veniens igitur romam vir dei, a domino papale-llll
Honorio et Cardinalibus omnibus, magna cum devotione, sus-
cipitur, sicque quod fragraverat fama, fulgebat in vita, resona-
bat in lingua, quibus suppetentibus, indevotioni non restat
locus. Predicat coram papa et Cardinalibus spiritu prompto
et fervido, eructans de pleno quidquid spiritus suggerit.
Commoventur in verbo eius montes et de profundis vis-
ceribus alta trahentes suspiria, lacrymis interiorem hominem
lavant.

Predicatione finita paucisque familiari collatione cum
domino papa premissis, tandem sic ipsum petendo alloqui-
tur : Ad maiestatem tantam pauperibus et despectis viris de
facili, domine, ut nostis, non datur accessus, Orbem quidem
tenetis in manibus nec minimis intendere pregrandium
rerum negotia sinunt: propter quod, ait, a vestre sanctitatis
visceribus postulo hunc dominum hostiensem pro papa con-For. 21
cedi, ut salva semper vestre preminentie dignitate, possint
fratres ad eum, tempore necessitatis, recurrere et ab eo tam
defensionis, quam gubernationis beneficia reportare.

Placuit in oculis pape tam sancta petitio, moxque super
religionem, sicut vir dei petierat, dominum Hugonem tunc
Hostiensem episcopum statuit. Amplectitur sanctus ille
cardinalis gregem sibi commissum, eiusque sedulus nutritius
factus, pastor et alumpnus usque ad beatum exitum fuit.
Speciali subiectioni prerogativa dilectionis et cure debetur,
quam semper sancta romana ecclesia minorum ordini exhiberi
non cessat.

Explicit prima particula

 

