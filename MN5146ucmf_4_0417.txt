MIRACULA 139

vegetari. Tanta namque ipsius morbi oppressa fuerat
lesione, quod videbatur omnino ad prima cunabula rediisse.
Tandem mater cius divinitus inspirata ipsam ad ecelesiam
beati Francisci iuxta Vicum Album positam portavit in
cunis, et fusis ibidem lacrimis et precibus multiplicatis, ab
omni infirmitatis periculo liberata, priori etati reddita est et
saluti.

ln eodem castro iuvenis quidam cum paralisi esset
detentus, ita quod ei clauserat oris hostium et oculos fecerat
indirectas, a matre-ad iam dictam ecclesiam portatus est.
Cumque modo aliquo iuvenis ille se movere non posset,
matre pro ipso suppliciter exorante, priusquam veniret ad
propria, redditus est pristine sanitati.

ln Podio Bonizi puella quedam, nomine Ubertina, cum
caduco morbo tam graviter quam incurabiliter laboraret,
parentes ipsius, iam de humano remedio desperantes, beati
Francisei obnixe suffragia flagitarunt. Pari proinde consensu
voventes beatissimi patris per annos singulos vigiliam
ieiunare et in die solempnitatis ipsius aliquot pascere pauperes,
si filiam suam a tam insolenti egritudine relevaret, emisso
voto, puella plene liberata convaluit, noxii morbi post hec
nullam sentiens lesionem.

Petrus Mancanella, Gaietanus civis, per paralisis morbum Fol. 56'·
brachium perdidit atque manum, os retortum gerens usque
ad aurem. Qui curn se consiliis exponeret medicorum,
visum amisit pariter et auditum. Tandem beato Francisco
suppliciter se devovit; et sic ab omni dicta infirmitate
beatissimi viri meritis extitit liberatus,

Civis quidam de Tuderto in tantum artetica gravabatur,
quod propter vehementiam passionis quiescere penitus non
valebat. Tandem cum ad nichilum redigi videretur, nullo
iam medicorum remedio sublevatus, coram quodam sacerdote
ad beatum Franciscum clamavit et emisso voto, sanitatem
pristinam impetravit.

Quidam, nomine BontadosuS, cum in pedibus tam grave
sustineret dolorem, quod penitus se movere non posset, cibo
perdito atque sompno, ¹a* muliere quadam suasum est ei ut
beato Francisco suppliciter se voveret. Qui nimio dolore
correptus, curn eum non esse sanctum se credere diceret,
muliere nichilominus pertinacius suggerente, vovit se in hunc
modum: Voveo me, inquid, sancto Francisco et ipsum
credo esse sanctum, si me infra trium dierum terminum ab

 

