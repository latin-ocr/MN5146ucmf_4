MIRACULA = 123

adeum : Tolle tecum hee omnia, et pauperibus hiis in navi
latitantibus necessitatis ternpore fideliter exibebis. Sicque
factum est ut, cum tempestate nimia exorta per multos
dies laborantes in remigando cibaria omnia consumpsis-
sent, sola pauperis Francisci cibaria superessent. Que
in tanturn divina gratia et virtute multiplicata sunt
ut, cum adhuc plurium dierum forent nauigationis
itinera, ex sui copia usque ad portum Ancone om· ⁴
nium necessitatibus subvenirent. Videntes itaque se
naute per servum Dei Franciscum maris pericula evasisse et Fol 48m
per· eum accepisse quod ei negaverant, gratias egerunt omni-
potenti De0‚ qui semper in servis suis mirabilem et ama-
bilem se ostendit.

De Yspania regrediens sanctus Franciscus, cum· non
potuisset iuxta votum Marrochium proficisci, egritudinem
incurrit gravissimam. Nam egestate cum langore afflictus .
et hospitio hospitis rusticitate pulsus, per triduum loquelam
amisit. Viribus tandem utcumque resumptis, per viam
gradiens fratri Bernardo dixit se, si haberet, de. una avicula
comesturum. Et ecce per campum quidam eques accurrit,
avem portans peroptimam ς qui beato Francisco dixit : Serve
Dei, suscipe diligenter quod tibi clementia divina transmictit.
Suscepit cum gaudio munus3 et Christum sui habere curam
intelligens, ipsum per omnia benedixit.

Cum in palatio episcopi Reatini iaceret infirmus, tunicula
vetusta contectus, pauperum pater dixit semel uni de sotiis,
quem suum constituerat guardianum: Vellem, frater, si
posses, ut pannum mihi pro una tunica invenires. ,Revolvit
in mente sua frater, hoc audiens, quomodo pannum tam
necessarium tamque humiliter postulatum acquirat. ln
crastino autem summo diluculo procedit ad portam iturus
in villam pro panno. Et ecce homoquidam iuxta hostium
volens loqui illi, qui dixit ad fratrem: Amore Domini,
frater, accipe a me pannum pro sex tunicis ; et una quidem
tibi retenta, reliquas pro anima mea distribue sicut placet.
Exilaratus frater redit ad beatum Franciscum et celitus
factam oblationem denuntiat. Cui pater: Accipe tunicas,
quia in hoc missus est, ut mee necessitati taliter subveniret.

v Gratias, inquid, illi qui solum de nobis videtur esse sollicitus.

Commorantem beatum virum in heremitorio quodam
medicus pro cura oculorum cotidie visitabat. Quodam vero
die dixit sanctus ad suos: Invitate medicum et date illi

 

