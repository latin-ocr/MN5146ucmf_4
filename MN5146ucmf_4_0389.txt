MIRACULA ” 111

Tandem cum interiectu duorum annorum felici fine
vallem miserie beata patria commutaret, perlato ad aures
hominum rei huius eximie tam stupendo preconio, factus est
concursus populorum multorum laudantium et glorificantium
nomen Domini. Catervatim tota civitas Assisii ruit et omnis
accelerat regio, novum illud sitientes videre spectaculum,
quod noviter Deus posuerat in hoc mundo. Miraculi
novitas planctum vertebat in iubilum, et corporeum visum
in stuporem et extasim rapiebat. Cernebant beatum corpus
Christi stigmatibus decoratum, in manibus videlicet et
pedibus non clavorum puncturas, sed ipsos clavos ex eius
carne virtute divina mirifice fabrefactos, immo carni eidem
innatos, qui dum a parte qualibet premerentur, protinus
quasi nervi continui ad partem oppositam resultabant. Latus
quoque videbant sanguine rubricatum. Vidimus ista qui
ista dicimus, manibus contrectavimus quod manibus exara-
mus, lacrimosis oculis delinivimus quod labiis confitemur,
tactisque sacrosantis quod semel iuravimus omni tempore
protestamur. Plures nobiscum fratres, dum viveret sanctus,
id aspexerunt ς in morte vero ultra quam quinquaginta cum
innumeris secularibus venerati sunt. Nulli sit ambiguitati
locus, nulli sempiterne huius largitio bonitatis dubia videatur.
Atque utinam illo amore seraphico multa membra capiti
cohererent Christo, quo et in bello simili armatura inveniren-
tur condigna et in regno ad similem ordinem subvehenda!
Quis hoc sane mentis nisi ad Christi gloriam diceret
pertinere? Sed iam pena inflicta incredulis satisfaciat
indevotis et ipsos devotos efficiat certiores.

Apud Potentiam, regni Apulie civitatem, erat clericus
quidam, Rogerius nomine, vir honorabilis et maioris
ecclesie canonicus Hic cum longa foret infirmitate
quassatus, die quadarn ecclesiam pro sanitate oraturus
intravit, in qua erat ymago beati Francisci depicta,
gloriosa stigmata representans. Et accedens coram ymag-
ine, supplex ad orandum tota devotione prosternitur.
Verum oculos figens in stigmatibus sancti, cogitationes
per inania trahit et reptim subintrantem dubitationis aculeum Fol. 4²¹⁸
rationis studio non repellit. Nam illudente sibi hoste
antiquo, dilacerato corde, cepit dicere apud se: Esset

¹ hoc verum, ut tali claruisset istc sanctus miraculo, an
suorum pia fuit illusio? Simulata, inquid, fuit inventio,
et fortassis a fratribus inventa deceptio. Sensum hoc

 

