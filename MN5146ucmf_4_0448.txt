170 TRACTATUS SECUNDUS

pietate miseris miseretur: Ego sum, inquid, Franciscum
mulier, quem tantis lacrimis invocasti. Pone, ait, mammas
in ore pueruli, quoniam abundanter tibi lac Dominus dabit.
Inplet anus sancti mandatum, et statim octogenarie mammo
lactis copiam fundunt. Fit notum omnibus, quia fidem
oculi faciunt et replentur omnes stupore, dum curva senectus
iuvenili calore virescit. Accurrunt plurimi ad videndum,
inter quos illius provintie comes 3 quod rumori non credidit,
experientia recognovit. Nam super astantem comitem et de
facto huiuscemodi perquirentem rugosa vetula rivum lactis
influxit et a se tali eum aspersione fugavit. Benedicunt
proinde omnes Dominum, qui facit mirabilia magna solus et
servum eius sanctum Franciscum sedulo venerantur obsequio.
Crevit cito puer nutrimento mirabili; et etatis sue in brevi
iura transcendit.

Vir quidam, Martinus nomine, cum longe a castro suo
boves duxisset ad pascua, crus unius bovis casu quodam sic est
desperate confractum, ut nihil Martinus de remedio cogitaret.
Dum autern pro decoriatione foret sollicitus et instrumentum
aliquod non haberet, domum revertitur, beato Francisco bovis
curam relinquens, ne ipsum lupi ante suum reditum devor-
arent. Summo mane ad bovem in silva relictum cum ex-
coriatore revertitur, sed pascentem ita reperit bovem, quod
nequaquam fractum crus ab altero discernebat. Gratias egit
bono pastori, qui diligentem curam habuitet medelam donavit.

Vir alter de Amiterno, curn iumentum suuni furto
sublatum per triennium perdidisset, ad beatum Franciscum
suas convertit querelas supplici se illi lamentatione proster-
nens. Nocte quadam cum se sopori dedisset, audivit vocem
dicentem sibi ε Surge, vade Spoletum et inde iumentum tuum
reduces. Evigilans ille ad vocem obstupuit et iterum
obdormivit. Cumque iterum vocaretur, et similem denuo
reciperet visionem, conversus ille interrogat quisnam esset :
Ego, inquit ille, sum Franciscus‚ quem rogasti. Timens
adhuc ille ne foret illusio, mandatum distulit adimplere. Sed
tertio iam vocatus, devotus pro suis commodis obedivit;
perrexit Spoletum et iumentum sanum repertum ac liberaliter
restitutum domum reduxit. Rern istam omnibus ubique
narravit et sancti F rancisci servum se perpetuo fecit.

Quidam popularis homo de Interdoclo catinum valde
pulcrum emerat, quod uxori tradiderat studiose servandum.
Die quadam uxoris ancilla catinum accepit et in eo pannos

 

